上宝逊金钯 上宝沁金钯


这钯岂是凡间之物？你且听我道来：

此是锻炼神冰铁，磨琢成工光皎洁。
老君自己动钤锤，荧惑亲身添炭屑。
五方五帝用心机，六丁六甲费周折。
造成九齿玉垂牙，铸就双环金坠叶。
身妆六曜排五星，体按四时依八节。
短长上下定乾坤，左右阴阳分日月。
六爻神将按天条，八卦星辰依斗列。
名为上宝沁金钯，进与玉皇镇丹阙。
因我修成大罗仙，为吾养就长生客。
确庠帅号天蓬，钦赐钉钯为御节。
举起烈焰并毫光，落下猛风飘瑞雪。
天曹神将尽皆惊，地府阎罗心胆怯。
人间那有这般兵，世上更无此等铁。
随身变化可心怀，任意翻腾依口诀。
相携数载未曾离，伴我几年无日别。
日食三餐并不丢，夜眠一宿浑无撇。
也曾佩去赴蟠桃，也曾带他朝帝阙。

皆因仗酒却行凶，只为倚强便撒泼。
上天贬我降凡尘，下世尽我作罪孽。
石洞心邪曾吃人，高庄情喜婚姻结。
这钯
下海掀翻龙鼍窝，上山抓碎虎狼穴。
诸般兵刃且休题，惟有吾当钯最切。

相持取胜有何难，赌斗求功不用说。
何怕你铜头铁脑一身钢，钯到魂消神气泄！